<html>

<head>
<title>Mammeonline per la Procreazione Assistita</title>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 4.0">
</head>

<body bgcolor="#FFFFFF">

<table border="0" width="100%" cellspacing="0" cellpadding="4">
  <tr>
    <td width="100%"
    style="font-family: Verdana; font-size: 8pt; color: rgb(255,255,255); font-weight: bold" bgcolor="#6699FF"><p
    align="center">LA LUNGA ATTESA DI JACOPO</td>
  </tr>
  <tr>
    <td width="100%" style="font-family: Verdana; font-size: 9pt; text-align: justify">Sono un
    po' di giorni che vado avanti e indietro da questo forum senza avere il coraggio di
    intervenire e di raccontare la mia storia, nella speranza che possa servire a qualcuna di
    voi. Certo che se ci fosse stato un paio di anni fa la mia vita sarebbe stata se non più
    facile almeno più sopportabile. Allora ecco come è andata. Tutto iniziò nel 1992 quando
    io e mio marito decidemmo di avere un bambino. Siccome non volevamo farci prendere dalle
    paranoie (conteggi, temperature,ecc.) decidemmo semplicemente di sospendere ogni tipo di
    precauzione mantenendo la nostra solita attività sessuale e di aspettare gli eventi. Nel
    frattempo io avevo fatto tutta una serie di esami preliminari dai quali non era emerso
    niente di strano Io nel 1992 avevo 34 anni mio marito 32. Il mio ciclo era sempre stato
    regolarissimo, ne io ne lui avevamo mai avuto problemi, almeno all'apparenza. Dopo 6 mesi
    non era ancora successo niente. La mia ginecologa mi tranquillizzava dicendomi che il
    limite minimo per cominciare a preoccuparsi era un anno. Dopo un anno ancora niente e da
    lì è iniziata la nostra odissea conclusasi felicemente nel marzo del 1998 quando è nato
    mio figlio Jacopo. Jacopo è nato dopo 6 anni di tentativi di diversa intensità. Mi
    spiego meglio: stimolazione dell'ovulazione, fecondazione in vitro (FIVET), ICSI . Questi
    6 anni sono stati molto duri per me e credo, anche se in maniera diversa, anche per mio
    marito. Se dovessi dare un consiglio alle coppie che intendono intraprendere questa strada
    direi: non perdete mai la speranza, amatevi, ma non accanitevi, non fatene una ragione di
    vita altrimenti rischiate di diventare pazzi. Quando ero in attesa di fare l'ultimo
    tentativo (quello che ha portato alla nascita di mio figlio), mi ero detta questa è
    l'ultima volta se va male basta, non me la sento più di continuare ed invece... Se
    qualcuna di voi ha bisogno di qualche informazione io sono qui. Un abbraccio a tutte, vi
    sento particolarmente vicine.<p>Laura<br>
    </td>
  </tr>
</table>
</body>
</html>
