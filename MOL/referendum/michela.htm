<html>

<head>
<title>Mammeonline per la Procreazione Assistita</title>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 4.0">
</head>

<body bgcolor="#FFFFFF">

<table border="0" width="100%" cellspacing="0" cellpadding="4">
  <tr>
    <td width="100%"
    style="font-family: Verdana; font-size: 8pt; color: rgb(255,255,255); font-weight: bold" bgcolor="#6699FF"><p
    align="center">UN PROBLEMA CHE TI CAMBIA LA VITA</td>
  </tr>
  <tr>
    <td width="100%" style="font-family: Verdana; font-size: 9pt; text-align: justify"><div><p>Da
    sempre sono allergica alla pillola anticoncezionale (vomito, diarrea, etc.), così appena
    il ginecologo me lo consentì, mi feci applicare la spirale. L'ho tenuta (cambiandola come
    da prescrizione) per diversi anni, poi intorno al 1997/98 in accordo con mio marito
    abbiamo deciso che forse era giunto il momento di allargare la famiglia così me la feci
    togliere definitivamente. Ma che avessimo dei problemi a concepire naturalmente non ci
    abbiamo pensato seriamente sino a circa 2 anni fa. Forse devo fare una precisazione: io
    sono già madre di Filippo che proprio oggi compie 13 anni, avuto dal mio precedente
    matrimonio che, come direbbe qualche cicognina che non conosce problemi di sterilità,
    arrivò al &quot;primo tentativo&quot;... <br>
    Ma torniamo ai giorni nostri: dopo anni di rapporti non protetti e ZERO risultati, circa 2
    anni fa abbiamo deciso di provare con i cosiddetti &quot;rapporti mirati&quot;. Ho
    comperato gli stick di Persona, prendevo la temperatura basale tutte le mattine, esaminavo
    &quot;al microscopio&quot; il muco cervicale, e poi vai con le maratone! Insomma dopo
    circa 12 mesi di 'sta &quot;forzatura&quot;, pianti, isterismi di ogni sorta,
    colpevolizzazioni a vicenda, l'anno scorso accennai il discorso al mio vecchio ginecologo.
    Questo che era un amico di famiglia se ne uscì con la solita storia che &quot;devi stare
    tranquilla, più ci pensi<br>
    più non resterai mai incinta...&quot; Ero totalmente sfiduciata perchè in cuor mio
    sentivo che in realtà DOVEVA esserci un problema. Così ne parlai quasi per puro caso con
    la mia dottoressa medico di base che senza colpo ferire mi fece subito una richiesta di
    prima visita per sterilità di coppia. Mi indirizzò all'ospedale San Paolo di Milano che
    conosce bene perchè ci lavora giornalmente nel reparto di Medicina.<br>
    Il primo colloquio avvenne nel maggio dello scorso anno. Ci fecero le solite domante di
    routine: quante volte lo fate, malattie in famiglia, da quanto tempo provate, pregressi
    problemi ginecologici e/o andrologici, etc. La prima impressione del Centro non fu delle
    più ottimistiche: la dottoressa era molto distaccata, di pochissime parole e ci rimandò
    a casa solo con una sfilza di esami da fare.<br>
    E così la mattina di una torrida giornata di fine Luglio 2001 ritiravo lo spermiogramma
    di mio marito e per poco non sono svenuta nell'atrio dell'ospedale! Totale spermatozoi 27
    milioni, forme normali 12% di cui mobili 5%, in fondo<br>
    al referto in neretto si leggeva &quot;APPENA SUFFICIENTE PER FIVET&quot;.<br>
    Tornammo al centro per il secondo colloquio con tutti gli esami il 4 Settembre 2001, la
    ginecologa di turno disse che &quot;per scrupolo&quot; mio marito avrebbe dovuto ripetere
    lo spermiogramma. Lo fece: i risultati furono praticamente identici. La capo biologa
    cercò di confortarmi in ogni modo e lì su due piedi insieme ad una collega ginecologa mi
    dissero che avremmo potuto tentare con la Fivet.<br>
    Il nostro primo tentativo l'abbiamo fatto nel dicembre scorso, l'esito lo conosci. Tra
    l'altro scoprimmo che non rispondo molto bene alla stimolazione (5 ovociti), così per il
    secondo tentativo che ho fatto proprio la settimana scorsa, decidemmo di cambiare il
    protocollo per cercare di far maturare più follicoli, ma i risultati furono addirittura
    peggiori: solo 3 ovociti. Il test di gravidanza, sempre che prima non mi vengano le
    mestruazioni, dovrò eseguirlo giovedì prossimo... L'attesa mi sta distruggendo... Ogni
    volta che vado in bagno analizzo a fondo le mutandine e ogni volta che non vedo rosso mi
    sembra un piccolo passettino in avanti, un piccolissimo successo... Lo so che non è
    granchè ma tutto questo ci ha veramente distrutti, in ogni senso ed io non so più a cosa
    aggrapparmi... Un problema del genere cambia VERAMENTE la vita. Non si è più gli stessi,
    non si è più le persone che credevamo di essere. Si impara a ponderare ed<br>
    a giudicare tutto quello che sta fuori della nostra coppia, con occhio diverso. Forse
    migliore, ma sicuramente il processo è tremendamente doloro e devastante. <br>
    Non siamo più in grado di fare alcuna programmazione, di nessun tipo. Tanto per farti un
    esempio stupido: sono anni che non prenotiamo per tempo delle vacanze decenti perchè
    &quot;ogni mese potrebbe essere quello buono...&quot; Ma poi<br>
    non lo è MAI. E' proprio vero che chi non ha provato cosa significa non poter avere un
    figlio, non può capire come sia lancinante un dolore di questo genere. Non è solo una
    &quot;malattia&quot; è un vero e proprio HANDICAP. Un'invalidità.<br>
    E' come vivere a metà. <br>
    Non so che altro aggiungere, anzi forse lo saprei ma mi stanno scendendo<br>
    le lacrime e forse è il caso che termini qui. <br>
    <br>
    MIchela</p>
    </div></td>
  </tr>
</table>
</body>
</html>
