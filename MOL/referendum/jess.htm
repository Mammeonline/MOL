<html>

<head>
<title>Mammeonline per la Procreazione Assistita</title><meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 4.0">
</head>

<body bgcolor="#FFFFFF">

<table border="0" width="100%" cellspacing="0" cellpadding="4">
  <tr>
    <td width="100%"
    style="font-family: Verdana; font-size: 8pt; color: rgb(255,255,255); font-weight: bold" bgcolor="#6699FF"><p
    align="center">INSIEME CE LA FAREMO</td>
  </tr>
  <tr>
    <td width="100%" style="font-family: Verdana; font-size: 9pt; text-align: justify">Tutto
    inizia circa 5 anni fa....dopo un anno di tentativi infruttuosi la doccia fredda....mio
    marito ha pochissimi spermatozoi e molto lenti. Al momento il panico, ma poi ci ragioniamo
    su, io sono giovane, all'epoca avevo 23 anni e una soluzione c'e': la ICSI.<br>
    Nella nostra citta' non la fanno, e ci dirottano in un centro privato di Roma. Siamo pieni
    di speranze, tutti i medici sono concordi nel dire che vista la mia giovanissima eta', non
    avro' problemi a restare incinta con la Fecondazione Assistita. Pieni di speranze facciamo
    la prima icsi: iniezioni, anestesia ecc.ecc.<br>
    Ma niente, il primo tentativo non ha successo: rimane solo la delusione e un dolore
    enorme.<br>
    Passano i mesi e riententiamo: II° tentativo di icsi.<br>
    Anche qui tutti mi dicono che sono giovane, che reagisco benissimo alle stimolazioni
    ormonali, che gli embrioni sono di ottima qualita'....ma niente....non riesco a restare
    incinta. Spiegare il dolore è difficile, ma si prova un senso di vuoto, di dolore
    profondo e ci si sente inutili come donne.<br>
    Arriviamo al III° tentativo: stimolazione, iniezioni su iniezioni, anestesia.......e come
    per miracolo resto incinta. La gioia enorme, una felicita' allo stato puro: ce l'abbiamo
    fatta, è stata durissima ma ce l'abbiamo fatta. Tutti i nostri sogni e la nostra
    felicita' pero', vengono spazzati via: aborto spontaneo alla sesta settimana.<br>
    Se il dolore per gli esiti negativi delle icsi precedenti era enorme, davanti alla morte
    della nostra creatura tanto desiderata e cercata, ci dilania l'anima.<br>
    Passiamo mesi d'inferno, depressione pianti a non finire, ma ritroviamo la forza di
    combattere.<br>
    Affrontiamo quindi il IV° tentativo di icsi....ricomincia tutta la trafila, ma abbiamo la
    consapevolezza che la tecnica funziona, una gravidanza l'abbiamo ottenuta, io ho 26 anni e
    sempre a detta dei medici le carte in regola per avere un bimbo grazie all'aiuto della
    scienza ...quindi perche' dovrebbe andare di nuovo male? Quanto ci sbagliavamo....anche il
    quarto tentativo si risolve con esito negativo.<br>
    Non so dove la troviamo la forza, ma ci riproviamo: QUINTO TENTATIVO. Altre illusioni,
    speranze, iniezioni, anestesie....ma niente....esito negativo.<br>
    In questi anni, sia io che mio marito, abbiamo passato momenti terribili....ma non ci
    arrendiamo. Non ci arrenderemo mai: riusciremo ad avere un bimbo nostro. Non sappiamo
    quanti tentativi dovremo ancora fare, ma abbiamo la consapevolezza che non ci arrenderemo.
    Desideriamo troppo un figlio nostro per gettare la spugna. Non è facile certo, ma insieme
    ce la faremo, grazie al nostro amore e grazie al nostro piccolo angelo che ci veglia dal
    cielo.<br>
    <br>
    Jessica<br>
    <br>
    </td>
  </tr>
</table>
</body>
</html>
