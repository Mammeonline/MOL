<!-- saved from url=(0022)http://internet.e-mail -->
<html>

<head>
<title>Mammeonline per la Procreazione Assistita</title>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 4.0">
</head>

<body bgcolor="#FFFFFF">

<table border="0" width="100%" cellspacing="0" cellpadding="4">
  <tr>
    <td width="100%"
    style="font-family: Verdana; font-size: 8pt; color: rgb(255,255,255); font-weight: bold" bgcolor="#6699FF"><p
    align="center">DESIDERARE UN BAMBINO, ANZI DUE, ANZI TRE!</td>
  </tr>
  <tr>
    <td width="100%" style="font-family: Verdana; font-size: 9pt; text-align: justify"><div><p>Io
    a bambini non avevo mai pensato. C'erano tante cose di cui volevo occuparmi prima. C'erano
    gli studi, l'università, il lavoro, i viaggi, lo sport e gli amici. Poi otto anni fa
    incontro l'uomo della mia vita, il mio adorato marito. Ci sposiamo dopo pochi mesi di
    fidanzamento (in realtà di convivenza), e subito scopro di desiderare un bambino, anzi
    due, magari tre. Mi scopro una vocazione a fare la mamma insospettata. Il nostro amore è
    così bello, mi dicevo, è un dono di Dio, è destinato a dare frutti meravigliosi. Io
    avevo 30 anni, mio marito 47. Decidiamo di non utilizzare alcun mezzo anticoncezionale, ed
    io già sogno che al mio matrimonio saremo in tre. Già il primo mese ho un ritardo, lo
    stick presenta una linea lievissima, ma presente, nel mio cuore esulto. Ma dopo una decina
    di giorni le mestruazioni giungono a disilludermi. Non so perché, ma sento che il sogno
    di diventare mamma sarà molto difficile da realizzare, la depressione incombe fin dai
    primi cicli. I buoni consigli sullo stare &quot;calma&quot; naturalmente si sprecano. Io
    tanto calma non sto, ma come tutte le mie compagne di disavventura ben sanno, alterno
    pazzi momenti di speranza a momenti di disperazione cupa, che seguono il ciclico andamento
    del mio corpo. Passa circa un anno. Decidiamo che forse è giunto il momento di consultare
    uno specialista. Il primo di una lunga serie di ginecologi ci consiglia un post-coital
    test. Ed ecco che la psiche di mio marito, del mio umanissimo e stupendo marito, ci gioca
    tiri birboni, e comincia a metterci bastoni fra le ruote durante i tentativi di avere
    rapporti a comando. Lasciamo perdere il post-coital test. Aspettiamo ancora un po'.
    Cambiamo ginecologo. Il nuovo ginecologo è un'ottima persona, ma ci avverte: ci potrà
    accompagnare fino al limitare delle fecondazioni assistite, di lì in poi dovremo
    arrangiarci. Comunque: esami del liquido seminale per mio marito ( e che drammi riuscire a
    fare la raccolta), isterosalpincografia e laparascopia per me, più i soliti vari esami
    del sangue &amp;Co. Risultati : una lieve astenospermia per mio marito e qualche aderenza
    tubarica per me, perfettamente risolta dalla laparascopia. Rianimati e pieni di belle
    speranze, ci rimettiamo in pista come consigliato dal ginecologo. Passa ancora del tempo
    (nel frattempo sono passati quasi quattro anni), nessun risultato. Cominciamo timidamente
    a parlare del nostro problema con amici e conoscenti, che, molto premurosi, cominciano a
    fornirci nominativi di ginecologi che hanno operato &quot;miracoli&quot;. Ah, come vorrei
    che allora fosse già esistito il forum delle mammeonline, quanti vicoli ciechi mi sarei
    risparmiata! Il nuovo ginecologo scelto è un luminare, primario di un importante ospedale
    ginecologico. Ci riceve alla sera, da appuntamenti a decine di persone alla stessa ora,
    spesso quando usciamo abbiamo superato la mezzanotte. Senza darmi grandi spiegazioni,
    inizia quello che ho scoperto dopo anni essere il classico percorso per le inseminazioni
    intrauterine. Clomid e monitoraggi ecografici. Ad un certo punto, mi ritrovo gambe
    all'aria nel suo studio, ho un bellissimo follicolo, il muco si merita tre +, mette in
    mano a mio marito un bicchierino e gli dice di andare in bagno e fare la raccolta del
    liquido seminale. Mio marito esce, dopo due minuti in bagno arriva uno degli altri
    pazienti in coda a sollecitare il bagno. Non dimenticherò mail il viso e la voce di mio
    marito (stimato professionista dotato di solida autostima) che con un filo di voce si
    scusa perché non ci riesce. Basta, dico a me stessa basta. Non ne posso più. Posso
    tollerare le mie umiliazioni, ma non le sue. Passa un altro anno (sempre tanto ci vuole
    per riprendersi da un ginecologo all'altro). Mio marito insiste, vuole che proviamo la
    fecondazione in vitro. Ricominciamo il balletto, e scopro a mie spese in quale altro
    calvario ci siamo cacciati. Rischio l'iperstimolazione, produco 38 ovociti, l'estradiolo
    è alle stelle. Dopo il pick-up credo di morire per i dolori addominali che durano per
    giorni. Dai 38 ovociti ricavo 6 embrioni impiantabili. Dopo due cicli in cui ne uso tre
    per volta, ambedue falliti, giuro a me stessa : mai più. Non ne posso più. Le
    stimolazioni ormonali mi lasciano come unico regalino 7-8 chili nei soliti punti
    strategici, e la determinazione a non farmi ulteriormente del male. In ogni caso sono
    contenta di averci provato, almeno saprò di essermi arresa solo dopo aver lottato. E
    comunque, spesso la riproduzione assistita è l'ultima speranza che rimane per raggiungere
    la felicità. La cosa che condanno di più è il tono freddo ed impersonale con cui il
    personale medico ha trattato la mia vita ed i miei sogni. Grazie a questo sito adesso
    saprei dove andare sicura almeno di trovare accoglimento e comprensione. Intanto, grazie
    alla modifica della legge sull'adozione dell'anno scorso, abbiamo finalmente potuto
    pensare a questa opportunità. A gennaio abbiamo avuto l'idoneità, ed adesso vaghiamo per
    associazioni. Anche la strada dell'adozione comunque è impervia, difficile, e le parole
    degli onorevoli che facilmente liquidano la questione dicendo che chi è sterile può
    ricorrere all'adozione sono quantomeno superficiali. Prima di giudicare sarebbe sempre
    meglio conoscere, e perlomeno un minimo di rispetto per chi ha storie tanto sofferte alle
    spalle sarebbe d'obbligo.<br>
    <br>
    </p>
    </div></td>
  </tr>
</table>
</body>
</html>
