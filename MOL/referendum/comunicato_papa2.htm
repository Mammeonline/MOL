<!-- saved from url=(0022)http://internet.e-mail -->
<html>

<head>
<title>Mammeonline per la Procreazione Assistita</title>
<meta http-equiv="Content-Type" content="text/html; charset=iso-8859-1">
<meta name="GENERATOR" content="Microsoft FrontPage 4.0">
</head>

<body bgcolor="#FFFFFF">

<table border="0" width="100%" cellspacing="0" cellpadding="4">
  <tr>
    <td width="100%"
    style="font-family: Verdana; font-size: 8pt; background-color: rgb(0,105,210); color: rgb(255,255,255); font-weight: bold"><p
    align="center">Comunicato esteso, a seguito delle affermazioni del
      Papa</td>
  </tr>
  <tr>
    <td width="100%" style="font-family: Verdana; font-size: 9pt; text-align: justify"><div>Ecco
        i nostri commenti al<br>
        DISCORSO DI GIOVANNI PAOLO II AL MOVIMENTO PER LA VITA, A VENTICINQUE
        ANNI DALLA LEGALIZZAZIONE DELL'ABORTO IN ITALIA (Riportato
        dall'Osservatore Romano del 23 maggio 2003)<br>
        <br>
        Il Papa afferma che:<br>
        <br>
        - Da 25 anni – da quando, cioè, il 22 maggio del 1978 venne
        legalizzato l'aborto in Italia – il Movimento per la vita difende la
        vita umana, uno dei valori cardini della civiltà dell'amore: “In più
        circostanze ho manifestato apprezzamento per le attività che svolgete,
        incoraggiandovi a compiere ogni sforzo perché sia effettivamente
        riconosciuto a tutti il diritto alla vita”;<br>
        - Le coraggiose parole di Madre Teresa – “L'aborto è il principio
        che mette in pericolo la pace nel mondo” – “Sono vere! Non può
        esserci pace autentica senza rispetto della vita, specie se innocente e
        indifesa qual è quella dei bambini non ancora nati”.<br>
        <br>
        Evidentemente al Papa sono sconosciute le statistiche. Basti citare le
        parole di Anne Van Lancker, membro della Commissione per i Diritti della
        donna e le Pari opportunità del Parlamento Europeo, la quale, nel
        progetto di relazione 2001/2128 “Sulla salute e i diritti sessuali e
        riproduttivi”, dichiara che:<br>
        “Tutti gli studi dimostrano che il numero degli aborti praticati è
        inferiore nei paesi che combinano una legislazione molto liberale in
        materia di interruzione della gravidanza con un’efficace educazione
        sessuale, con servizi di pianificazione familiare di alta qualità e con
        la disponibilità di un’alta gamma di contraccettivi”.<br>
        E raccomanda ai Paesi europei che:<br>
        “Al fine di salvaguardare la salute femminile, l’aborto debba essere
        legale, sicuro e accessibile a tutti”.<br>
        <br>
        <br>
        Il Papa auspica poi:<br>
        <br>
        - che il Parlamento italiano concluda rapidamente l'iter legislativo in
        corso sulla procreazione assistita e che esso tenga conto del principio
        che tra i desideri degli adulti e i diritti dei bambini ogni decisione
        va misurata sull'interesse dei secondi – “Come Movimento vi siete
        impegnati ad ottenere dal Parlamento italiano una norma rispettosa, il
        più concretamente possibile, dei diritti del bambino non ancora nato,
        anche se concepito con metodiche artificiali di per sé moralmente
        inaccettabili”.<br>
        <br>
        Nessuna persona infertile smetterà di ricorrere alla PMA solo perché
        in Italia ci sarà una legge di matrice confessionale ad impedirlo.
        L’unica conseguenza effettiva sarà un penoso turismo riproduttivo in
        altri Paesi della Comunità, le cui leggi sono più rispettose della
        libertà delle persone, fertili o infertili che siano, di decidere
        secondo coscienza se e come procreare. E in un Paese dove almeno 500.000
        persone si rivolgono ogni anno ai centri di infertilità non passerà
        certo sotto silenzio la scelta di varare una legge che limita
        fortemente, quando non lo impedisce del tutto, l’accesso alla medicina
        riproduttiva.<br>
        Questa è una legge illiberale, discriminatoria, lesiva della laicità
        dello Stato e del diritto alla libertà di coscienza dei suoi cittadini
        e delle sue cittadine.<br>
        <br>
        <br>
        Il Papa cita inoltre:<br>
        <br>
        - Le insidie ricorrenti che minacciano la vita nascente – “Embrioni
        generati in soprannumero, selezionati, congelati, vengono sottoposti a
        sperimentazione distruttiva e destinati alla morte con decisione
        premeditata”.<br>
        <br>
        Evidentemente il papa ignora che l’aleatorietà dei processi biologici
        della fecondazione fanno sì che non è matematico che un ovocita messo
        a contatto con lo spermatozoo dia luogo a un embrione, per motivi che
        esulano dal controllo e dalla volontà dei medici. Per questo motivo
        attualmente viene tentata la fecondazione su tutti gli ovociti
        prelevati, nella speranza di ottenere un numero di embrioni tale da
        consentire un trasferimento che possa ragionevolmente evolvere in una
        gravidanza.<br>
        La limitazione del numero degli embrioni producibili significherebbe
        esporre i pazienti all’altissimo rischio di non avere, al termine del
        trattamento, nessun embrione vitale trasferibile, rendendo di fatto
        nella maggior parte dei casi totalmente inefficace il ricorso alla PMA e
        obbligando i pazienti a reiterare l’intero trattamento con conseguenti
        gravi danni per la loro salute fisica e psicologica.<br>
        Allo stesso modo la crioconservazione degli embrioni, che il disegno di
        legge vuole vietare, significa realmente – al di là delle mostruosità
        evocate da Papa – consentire alle donne che fanno ricorso alla pma di
        conservare alcuni embrioni per trasferirli in un tentativo successivo
        qualora il primo non abbia successo, come purtroppo spesso avviene (le
        percentuali di riuscita di un tentativo di fecondazione in vitro sono in
        media del 25%, ma possono essere molto più basse). Il divieto,
        nuovamente, servirebbe solo ad imporre ai pazienti di sottoporsi a più
        cicli terapeutici per produrre nuovi embrioni, ancora una volta con
        pesanti conseguenze fisiche e psicologiche per la donna e per la coppia,
        oltre ovviamente in tutti i casi in cui la donna sia indisponibile al
        trasferimento per cause di forza maggiore (malattia, decesso,
        impossibilità di procedere in una gravidanza plurigemellare).<br>
        Evocare come il Papa fa con le sue parole lo spettro della
        sperimentazione genetica e dell’infanticidio per salvaguardare la
        presunta essenza umana di uno zigote di poche cellule, sulla quale
        neanche la dottrina cattolica è unanimemente concorde, è un atto di
        gravissima irresponsabilità al quale uno stato laico non può
        sottomettersi.<br>
        Dal canto nostro continueremo a batterci con ogni mezzo democratico
        contro la legge e il nostro impegno non sarà inferiore a quello con cui
        perseguiamo il nostro sogno di diventare genitori. E’ già difficile
        accettare di non poter concepire un figlio senza l’aiuto della
        scienza, ma non accetteremo mai che ci venga negata per legge anche
        questa possibilità.<br>
        <br>
        Le Associazioni:<br>
        MAMMEONLINE.NET/PMA – MADREPROVETTA.ORG<br>
        CERCOUNBIMBO.NET<br>
        <span class="gensmall"><br>
        </span>
    </div></td>
  </tr>
</table>
</body>
</html>
